# FORSKRIFT OM VÅPEN, KLASSE J.

#. Forskriftens hensikt:

Denne forskriften har som formål å ivareta sikkerheten i forbindelse med NASF sine arrangementer.
Hvis det oppstår tvil er det styret i NASF (i samråd med den aktuelle klubbleder) som avgjør hvilke våpen og hvilke oppgraderinger som er forsvarlige med hensyn på alle spilleres sikkerhet.

1. Forskriftens virkemåte:

Denne forskriften gjelder i all forbindelse med NASF sine arrangementer, og lokale arrangementer i klubbregi. Bevisst brudd på disse begrensningene kan medføre utvisning av forbundet.

2. Sanksjoner:

Brudd på disse bestemmelsene straffes etter punkt 3 i forskrift om sikkerhet.

3. Beskrivelse:
Airsoftvåpenet begrenses i bruk av hvor høy munningsenergi de har. Denne måles i Joule (J), og i chronograftesten skal det helst benyttes kuler av samme vekt som spilleren har tenkt til å bruke i spill. Alternativt kan spilleder velge en eller flere standard kulevekter som benyttes i chronograftesten. Har man ikke tilgang på chronograf som regner om til Joule, kan man regne om
selv, eller referere til tabellen du finner under Nedlastinger på NASF.no. Utifra hvor høy munningsenergien er vil våpenet måtte forholde seg til fire forskjellige klasser med begrensinger av bla. Skuddtakt.

Skuddtakt:

Manuelt ladet:
* Våpenet i denne klassen skyter ett skudd hver gang avtrekkeren klemmes inn. For å skyte på ny må det tas et ladegrep. Våpenet kan kun skyte én kule pr skudd. Obs: Visse våpen har avtrekk som også fungerer som ladegrep (såkalte «NBB» gassvåpen). Disse klassifiseres som halvautomatiske.

Halvautomatisk:
* Våpenet i denne klassen skyter ett skudd hver gang avtrekkeren klemmes inn. Våpenet kan kun skyte én kule pr skudd. Våpen som har lov til å skyte Halvautomatisk har også lov til å være manuelt ladet.

Ubegrenset Skuddtakt:
* Våpenet i denne klassen kan avfyres helautomatisk, og kan skyte et ubegrenset antall skudd hver gang avtrekkeren klemmes inn. Antall kuler pr skudd er ubegrenset. Våpen som er ubegrenset i skuddtakt kan, om brukeren ønsker, benyttes halvautomatisk eller med manuell lading.

Sikkerhetsavstand:

Alle våpenklasser utenom J-1 begrenses med en sikkerhetsavstand. Brukeren kan ikke skyte mot spillere innenfor denne avstanden, uansett situasjon. På spillområder med tett vegetasjon eller bebyggelse anbefales det at spilleder nekter spillere å våpenklassene med lengst sikkerhetsavstand.
Spilleder står alltid fritt til å sette strengere krav til utgangshastighet og skuddtakt enn det som står skrevet i våpenklassene under.

Annet:
Enkelte våpenklasser har særegne begrensninger i bruk. Disse vil stå nevnt under den aktuelle klassen.

4. Innendørs Spill:

På spill som foregår utelukkende innendørs skal det ikke benyttes våpen med høyere munningsenergi enn 0,9J.

Det anbefales å begrense alle våpen brukt innendørs til enkeltskudd. Det er opp til spilleder å definere gjeldende regler for hagler (Tri-shot, 6-shot og lignende), men energien skal ikke gå over 0,9J på den enkelte kule. Spilleder står fritt til å definere innendørs og utendørs på områder som har begge deler. Føler spillere at spilleders
definisjon ikke er ansvarlig er det styret i NASF (i samråd med den aktuelle klubbleder) som avgjør.

Klasse J-1:
* Utgangshastighet: Opptil 1,2J
* Skuddtakt: Ubegrenset
* Sikkerhetsavstand: Ingen

Klasse J-1,5:
* Utgangshastighet: Opptil 1,5J
* Skuddtakt: Halvautomatisk
* Sikkerhetsavstand: 10m

Klasse J-2:
* Utgangshastighet: Opptil 2J
* Skuddtakt: Halvautomatisk
* Sikkerhetsavstand: 20m

Annet: Våpenet må ha en lengde på minst 45cm. Har våpenet en justerbar eller foldbar kolbe måles åpent med denne foldet eller justert helt inn.

Klasse J-3:
* Utgangshastighet: Opptil 3J
* Skuddtakt: Manuelt Ladet
* Sikkerhetsavstand: 30m

Annet: Våpenet må ha en lengde på minst 45cm. Har våpenet en justerbar eller foldbar kolbe måles våpenet med denne foldet eller justert helt inn.

Klasse J-4:
* Utgangshastighet: Opptil 2J
* Skuddtakt: Ubegrenset
* Sikkerhetsavstand: 20m

Annet: Våpenet må være montert på et kjøretøy eller være stasjonært i en stilling. Det er opp til skytteren og eventuelt andre som bemanner stillingen å sette opp våpenet slik at mål ikke kan dukke opp i skuddfeltet innenfor 20m. Den eller de personene må da vise sunn fornuft med plassering slik at skuddfeltet er relativt åpent og oversiktlig og at våpenet ikke kan dreies utenfor dette. Våpenet
kan flyttes til en ny stilling så lenge denne også oppfyller kravene om et sikkert skuddfelt. Et stasjonært våpen må enten være uflyttbart i spill, eller ha en totalvekt med stativ på over 15kg og en lengde på minst 60cm. Et kjøretøysmontert våpen skal være montert over hodehøyde, i praksis betyr dette ca. 2m over bakken.

Klasse A-5
* Utgangshastighet: Opptil 3.9J
* Skuddtakt: Manuelt Ladet
* Sikkerhetsavstand: 40m

Annet: Våpenet må benyttes fra en utvalgt stilling. Det er opp til skytteren og eventuelt andre som bemanner stillingen å sette opp våpenet slik at mål ikke kan dukke overraskende opp i skuddfeltet innenfor 40m. Den eller de personene må vise sunn fornuft med plassering slik at skuddfeltet er relativt åpent og oversiktlig og at våpenet ikke skal rettes utenfor dette. Denne klassen tillates ikke
brukt alene. Man skal til enhver tid ha med seg en spotter som skal verifisere at sikkerhetsavstanden blir holdt. Man har ikke lov til å skyte før spotter har godkjent målet og avstanden. Om makkeren blir satt ut av spill er A5-riflen også ute av spillet.
