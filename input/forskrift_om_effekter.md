# FORSKRIFT OM EFFEKTER

## 1. Forskriftens hensikt

Denne forskriften har som formål å ivareta sikkerheten i forbindelse med NASF sine arrangementer.

## 2. Forskriftens virkemåte

Denne forskriften gjelder i all forbindelse med NASF sine arrangementer, og lokale arrangementer i klubbregi. Forskriften omfatter alle former for effekter som blir brukt for å skape lyd eller bevegelse hos legemer og som ikke omfattes av Forskrift om våpen.

## 3. Sanksjoner

Brudd på disse bestemmelsene straffes etter punkt 3 i forskrift om sikkerhet.

## 4. Bruk

Det er ikke tillatt å bruke noen form for slike effekter i spill organisert av Norges Airsoftforbund eller en av dets klubber.

Forbudet omfatter, men begrenser seg ikke til:
* Kinaputter.
* Sjokkgranater og andre skarpe ”less-than-lethal” våpen.
* CS granater og andre ABC midler. Eneste unntak fra dette er at spillorganisator i kontrollerte former kan bruke pyrotekniske effekter som stemningsskaper under spill, i henhold til norsk lov og med godkjent søknad til politi/brannvesen.

Granater drevet av gass eller fjær tillates brukt.
Granater hvor en sekunder splint-effekt kan oppnås under projiseringen av BBS, tillates dog ikke brukt.
(Med dette menes eksempelvis Thunder B.)

Bruk av granater med pyro som Enola Gaye EG67 og lignende er tillatt, sett at alle spillere er utstyrt med tilstrekkelig hørselvern i forhold til spillområdet. (Vær obs på at bruken av slike skal skje I samsvar med "Forskrift om håndtering av eksplosjonsfarlig stoff.”)
Det er opp til spilleder å avgjøre om en granat som oppfyller de ovennevnte kravene godkjennes for bruk I det aktuelle spillet eller ikke.
Ved bruk av pyrotekniske granater og eller effekter, skal det alltid tas en vurdering og avgjørelse, på spilldagen, om det er trygt å benytte dette i området man spiller på.
Airsoft lydgranat av merket TRMR kan av spilleder eller arrangør tillates brukt i spill.

Ved bruk gjelder følgende regler:
* Det er 18 års aldersgrense for bruk av disse granatene.
* Det skal kun brukes 209, 8mm, .38 / 9Smm eller 12 gauge / MAG-FLASH primers.
  * 12 gauge Bore thunder eller andre patroner ment for skarp bruk er ikke tillatt.
* Granaten skal ikke armeres før bruk.
* Granaten må kastes med underarmskast.
* Granaten skal ikke kastes i hodehøyde.
* Granaten kan slippes/lempes inn vinduer, over stillinger og lignende.
* Granater skal sikres i safezone.
* Det skal ikke benyttes BBs tyngre enn 0.2 gram.
* Granaten skal kastes maks 5 meter.
* Granaten skal ikke kastes inn vindu/over stillinger fra avstander over 1 meter.
* Granaten skal ikke kastes direkte på andre spillere. Granaten er tiltenkt brukt i SIBO, samt mot fastmonterte stillinger, da innenfor 5 meter.
* Hørselvern er påbudt for alle deltakere på arrangementer hvor TRMR granater benyttes, ved bruk av 12 gauge primer skal det benyttes dobbelt hørselvern.
* Spilleder eller arrangør kan selv bestemme hvilken ammunisjon som er tillatt brukt i granatene på arrangementet.
* Granaten skal sikres i safezone.
* Du skal se eller ha kontroll på hvor granaten lander så den ikke treffer eller utgjør noen risiko for andre spillere. Med kontroll menes at du kan kunne kaste granaten på medspillers kommando om han ser at det er i orden ved feks. entring av rom. Granaten er tiltenkt brukt i SIBO, samt mot fastmonterte stillinger, da innenfor 5 meter.

Notat: TRMR granater er laget for bruk i airsoft for å avgi lyd, ikke prosjektiler. FLASH avgir mindre lyd enn 12 gauge, men mer lys. Granaten er å anse som en mindre pyroteknisk effekt. All bruk må skje på spilleders og/eller arrangørs taktfullhet. Granaten detonerer og avgir lyd ved landing.

Det er også tillatt med enkeltmannsbruk av EnolaGaye Røykgranater. Brukeren må da være over 18 år, og tillatelse til bruk må være godkjent av politi/brannsjefen i den kommunen røykgranaten skal brukes. Brannvesenet skal varsles før bruk. Bruk skal også godkjennes av den enkelte spills ledelse.
Spilledelsen har også ansvar for å innhente tillatelse fra brannvesen. Det understrekes også sterkt den enkeltes ansvar for å hindre at det oppstår farlige situasjoner under bruk. Det være seg tilløp til brann i skog, eller ved kast i retning av mennesker.
ALLE brukere er ansvarlig for at deres røyk ikke skaper en farlig situasjon. Det er ikke tillatt åbruke røyken innendørs.

Tillatte farger er:
* Blå
* Grønn
* Gul
* Oransje
* Lilla

Forbudte farger er:
* Hvit
* Rød
* 
Enstemmig vedtatt, Generalforsamling 28.12.2002, Arendal
Sist endret: Klubblederrådet 2022.
