# FORSKRIFT OM SIKKERHET

## 1. Forskriftens hensikt
Denne forskriften har som formål å ivareta sikkerheten i forbindelse med NASF sine arrangementer.

## 2. Forskriftens virkemåte
Denne forskriften gjelder i all forbindelse med NASF sine arrangementer, og lokale arrangementer i klubbregi.

## 3. Sanksjoner
Brudd på bestemmelsene i denne forskriften vil bli ansett på som meget alvorlige. I sin ytterste konsekvens kan brudd på disse bestemmelsene medføre utestenging fra NASF på ubestemt tid for et eller flere medlemmer og / eller klubber, beslutninger om dette vil bli tatt i henhold til forbundets vedtekter §4 og §6. Selv om denne forskriften kun omfatter bruk av softgun i forbindelse med NASF sine arrangementer vil vi minne om at all brudd på Norges lover relatert til softgun, her spesielt brudd på
punkt 5, vil bli ansett som et brudd på denne forskriften.

## 4. Krav til utstyr og ansvar:

* Alle deltagere og tilskuere skal bruke beskyttelsesbriller som er godkjente etter ANSI Z87+/EN 166 F standard. På grunn av variasjoner i ansiktsform er det viktig at spilleren selv utfører "ladestavtest" på brillene. Dette innebærer at man forsøker å nå øyeeplet med en pinne/stav tilsvarende tynneste del på en ladestav som følger med de fleste airsoftvåpen i dag, ca. 5 mm. i diameter. Dersom øyeeplet kan nås direkte, bør brukeren bytte til en
brille som passer vedkommendes ansiktsform bedre, da brillen ikke er å anse som sikker. Dersom du ser andre spillere med briller som ikke tilfredsstiller disse standardene bør du som en ansvarlig medspiller si ifra. Dersom spilleder anser det som uansvarlig, kan han nekte spillere å delta med briller som ikke passer. Nettingbriller er ikke, og vil aldri bli godkjente for bruk i airsoft. BB-pellets er laget av et slikt materiale at de kan splintre i mindre fragmenter når de treffer nettingen, for så å treffe
og skade øyet innenfor.
* Alle våpen skal sikres mellom spill.
* Sikt eller pek aldri på noen med et våpen, våpenet ladd eller ikke ladd. Eneste unntak er når man er i et organisert spill og alle deltagere og tilskuere har på beskyttelsesbriller.
* Før et spill skal det foretas rutinemessig kontroll av våpen. Kontrollen skal utføres av spillorganisator og skal sikre at alle våpen som brukes i spill er dekket av NASFs våpenforskrifter.
* Vi anbefaler bruk av heldekkende briller til spill som i all hovedsak skjer innendørs. Med heldekkende brille menes briller som har en ramme som ligger inntil ansiktet rundt hele brillen. Ett eksempel er Bollé X800.

## 5. Oppbevaring og transport av våpen

* Alle våpen skal oppbevares med magasin adskilt eller med et tomt magasin i våpenet så lenge det ikke er i bruk.
* På vei til treninger, konkurranser og andre bruksformål skal våpen bæres i lukket sekk, bag eller koffert, våpnene skal ikke tas fram før spillet starter.
* Softgun våpen må på ingen måte brukes i situasjoner der andre kan misforstå situasjonen, eller på en slik måte at noen blir skremt av syn av våpen. Våpnene må ikke brukes til å true, ikke på noen måte vises frem i offentlighet, og ikke brukes i boligområder eller andre steder der det er grunn til å tro at andre kan se våpenet. Dispensasjon fra forbudet mot å vise frem våpen i offentlighet kan gis i forbindelse med promotering, tillatelsen gis av styret. I slike tilfeller må politiet på det aktuelle stedet
kontaktes først, og tillatelse må være innhentet.

## 6. Ammunisjon og våpen

Kuler laget av metall eller glass skal ikke brukes i spill.

## 7. Våpen, oppgraderinger og effekter
* Alle airsoftvåpen er godkjente på spill så lenge de er i henhold til gjeldende forskrifter om våpen. Dersom våpenet inneholder oppgraderinger, er det ditt ansvar at våpenet ikke har overskredet gjeldende grenser.
* Bruk våpenet ansvarsfullt og tenk på dine medspillere. Et hodeskudd fra svært kort hold kan gjøre unødvendig vondt.
* Alle effekter, pyrotekniske og mekaniske, skal være, og brukes i henhold til gjeldende forskrift om effekter.


Enstemmig vedtatt, Generalforsamling 28.12.2002, Arendal
Sist endret, Generalforsamling 2.3.2013, Oslo. Enstemmig vedtatt.
