## Forskrift om bekledning

## 1. Forskriftens hensikt

Denne forskriften har som formål å ivareta NASFs gode forhold til Forsvar, Politi og andre offentlige instanser, samt å minske risikoen for misforståelser hos befolkningen forøvrig.

## 2. Forskriftens virkemåte

Denne forskriften gjelder i all forbindelse med NASF sine arrangementer, lokale arrangementer i klubbregi, samt all transport til og fra arrangementer.
## 3. Sanksjoner

Brudd på bestemmelsene i denne forskriften vil bli ansett som alvorlige. I sin ytterste konsekvens kan brudd på disse bestemmelsene medføre utestegning fra NASF på ubestemt tid for et eller flere medlemmer og / eller klubber, beslutninger om dette vil bli tatt i henhold til forbundets vedtekter §4 og §6.

## 4. Uniformer

* Full uniform som er kjøpt inn privat, uansett uniformens nasjonalitet, skal ikke bæres på vei til og fra spill. Med full uniform menes matchende jakke og bukse i kamuflasjefarger + evt. matchende hodeplagg.
* Norsk politiuniform, eller uniformer som likner denne og som har påskriften ”POLITI” skal ikke under noen omstendigheter brukes av NASFs medlemmer.
* Utlevert uniform fra Forsvar, Politi eller Politireserven skal ikke benyttes, verken under spill eller på vei til eller fra spill, iht. Forsvarets uniformsreglement.

## 5. Gradsdistinksjoner

* Norske gradsdistinksjoner tillates brukt på spill så lenge disse ikke er utlevert fra forsvaret, men privat innkjøpt, ref punkt 4.3
* Utenlandske distinksjoner tillates brukt under spill, men skal ikke bæres synlig under transport til eller fra spillet.
* Alle bees om å utvise forsiktighet og ta hensyn dersom du spiller i et område hvor du risikerer å påtreffe militært personell i tjeneste, enten norske eller utenlandske, og i slike tilfeller vurdere om bruk av gradsdistinksjoner er nødvendig.

## 6. Nasjonalitetsflagg

* Kan bæres på lik linje med distinksjoner, med de samme krav til forsiktighet og hensyn.

## 7. Uniformsmerker / Patches
* Norske uniformsmerker du har kjøpt privat tillates brukt under spill såfremt de bæres på en norsk uniform. Disse skal ikke bæres synlig under transport til eller fra spill.
* Utenlandske uniformsmerker tillates brukt under spill såfremt de bæres på det aktuelle lands uniform.
* Alle bees om å utvise forsiktighet og ta hensyn dersom du spiller i et område hvor du risikerer å påtreffe militært personell i tjeneste, enten norske eller utenlandske, og i slike tilfeller vurdere om bruk av uniformsmerker er nødvendig.
* Fiktive merker/patches kan fritt brukes, også utenom spill. Dette omfatter også egne klubbpatches etc.

## 8. Andre militære merker
* Andre uniformsmerker som beretmerker, luemerker etc. tillates brukt under spill så lenge disse ikke er utlevert militært utstyr, og ikke bæres synlig utenfor spillområdet.
*  Alle bees om å utvise forsiktighet og ta hensyn dersom du spiller i et område hvor du risikerer å påtreffe militært personell i tjeneste, enten norske eller utenlandske, og i slike tilfeller vurdere om bruk av beretmerker, luemerker etc. er nødvendig.



Vedtatt 21 mot 6 stemmer, Generalforsamling 28.01.2006, Lysaker
sist endret i klubblederrådet 1 mai 2006. Enstemmig Vedtatt 
