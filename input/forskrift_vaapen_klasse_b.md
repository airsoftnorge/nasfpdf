# FORSKRIFT OM VÅPEN, KLASSE B.

I denne forskriften er det påkrevd med godkjent heldekkende maske som beskytter hele ansiktet (øyne, nese og munn). Her skal det brukes heldekkende paintballmaske med dobbelt glass, av merket "JT". Eller godkjente skytterbriller i henhold til vanlig forskrift om sikkerhet. Sammen med stiv heldekkende undermaske i metall (gitter med min. 1mm maske) eller hard plast. Ikke tøy, neopren og lignende.
I forkant av de spill der denne forskriften brukes. Skal alle informeres om at spillet skjer i henhold til ”Forskrift om våpen, KL B”. Arrangør skal forsikre seg om at alle bruker sikkerhetsutstyret som er nevnt over før spillstart.

## 1. Forskriftens hensikt

Denne forskriften har som formål å ivareta sikkerheten i forbindelse med NASF sine arrangementer. Forskriften er ment som retningslinjer og ikke som et vanntett regelverk, hvis det oppstår tvil er det styret i NASF (i samråd med den aktuelle klubbleder) som avgjør hvilke våpen og hvilke oppgraderinger som er forsvarlige med hensyn til alle spillernes sikkerhet.

## 2. Forskriftens virkemåte

Denne forskriften gjelder i all forbindelse med NASF sine arrangementer, og lokale arrangementer i klubbregi. Denne forskriften inneholder klassifisering av Soft Gun våpen. Til hver klasse er det begrensninger i bruk og oppgraderinger, bevisst brudd på disse begrensningene kan medføre utvisning av forbundet.

## 3. Sanksjoner

Brudd på disse bestemmelsene straffes etter punkt 3 i forskrift om sikkerhet. Brukes ikke beskyttelse i henhold på ansikt og munn. Gjelder ikke den økonomiske støtteordningen

## 4. Beskrivelse:
Airsoftvåpenet begrenses i bruk av hvor høy munningsenergi de har. Denne måles i Joule (J), og i chronograftesten skal det helst benyttes kuler av samme vekt som spilleren har tenkt til å bruke i spill. Alternativt kan spilleder velge en eller flere standard kulevekter som benyttes i chronograftesten. Har man ikke tilgang på chronograf som regner om til Joule, kan man regne om
selv, eller referere til tabellen du finner under Nedlastinger på NASF.no. Utifra hvor høy munningsenergien er vil våpenet måtte forholde seg til fire forskjellige klasser med begrensinger av bla. Skuddtakt.

Skuddtakt:

Manuelt ladet:
* Våpenet i denne klassen skyter ett skudd hver gang avtrekkeren klemmes inn. For å skyte på ny må det tas et ladegrep. Våpenet kan kun skyte én kule pr skudd. Obs: Visse våpen har avtrekk som også fungerer som ladegrep (såkalte «NBB» gassvåpen). Disse klassifiseres som halvautomatiske.

Halvautomatisk:
* Våpenet i denne klassen skyter ett skudd hver gang avtrekkeren klemmes inn. Våpenet kan kun skyte én kule pr skudd. Våpen som har lov til å skyte Halvautomatisk har også lov til å være manuelt ladet.

Ubegrenset Skuddtakt:
* Våpenet i denne klassen kan avfyres helautomatisk, og kan skyte et ubegrenset antall skudd hver gang avtrekkeren klemmes inn. Antall kuler pr skudd er ubegrenset. Våpen som er ubegrenset i skuddtakt kan, om brukeren ønsker, benyttes halvautomatisk eller med manuell lading.

Sikkerhetsavstand:

* Alle våpenklasser utenom B-1 og B-2 begrenses med en sikkerhetsavstand. Brukeren kan ikke skyte mot spillere innenfor denne avstanden, uansett situasjon. På spillområder med tett vegetasjon eller bebyggelse anbefales det at spilleder nekter spillere å våpenklassene med lengst sikkerhetsavstand.
Spilleder står alltid fritt til å sette strengere krav til utgangshastighet og skuddtakt enn det som står skrevet i våpenklassene under.

Annet:
Enkelte våpenklasser har særegne begrensninger i bruk. Disse vil stå nevnt under den aktuelle klassen.

Innendørs Spill:

* På spill som foregår utelukkende innendørs skal det ikke benyttes våpen med høyere munningsenergi enn 1,5J.

Det anbefales å begrense alle våpen brukt innendørs til enkeltskudd. Det er opp til spilleder å definere gjeldende regler for hagler (Tri-shot, 6-shot og lignende), men energien skal ikke gå over 1,5J på den enkelte kule. Spilleder står fritt til å definere innendørs og utendørs på områder som har begge deler. Føler spillere at spilleders
definisjon ikke er ansvarlig er det styret i NASF (i samråd med den aktuelle klubbleder) som avgjør.

Klasse B-1:
* Utgangshastighet: Opptil 1,5J
* Skuddtakt: Ubegrenset
* Sikkerhetsavstand: Ingen

Klasse B-1,5:
* Utgangshastighet: Opptil 2J
* Skuddtakt: Ubegrenset
* Sikkerhetsavstand: Ingen

Klasse B-2:
* Utgangshastighet: Opptil 3  J
* Skuddtakt: Halvautomatisk
* Sikkerhetsavstand: 20m

Annet: Våpenet må ha en lengde på minst 45cm. Har våpenet en justerbar eller foldbar kolbe måles åpent med denne foldet eller justert helt inn.

Klasse B-4:
* Utgangshastighet: Opptil 4J
* Skuddtakt: Manuelt Ladet
* Sikkerhetsavstand: 30m

Annet: Våpenet må ha en lengde på minst 45cm. Har våpenet en justerbar eller foldbar kolbe måles våpenet med denne foldet eller justert helt inn.
